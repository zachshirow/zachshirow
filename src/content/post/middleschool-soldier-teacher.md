---
draft: true
title: "داستان زندگی من از متوسطه اول تا سربازمعلمی"
aliases: 
- داستان زندگی من از متوسطه اول تا سربازمعلمی
description: "سلام، من زکریا شیرمحمدلی هستم و توی این پست میخوام داستان زندگیم از متوسطه اول تا بعد از دانشگاهم رو تعریف کنم."
publishDate: 2023-09-20
updatedDate: 2023-09-20
image: https://files.zachshirow.ir/Posts/zachshirow_restaurant_lowres.jpg
tags:
  - بلاگ
---


## مقدمه

متوسطه اول و دوم ام رو توی مدرسه های نمونه شهرمون درس خوندم. توی متوسطه دوم سال اولش رو که گذروندم می تونستم هم ریاضی و هم تجربی بخونم. اما گفتم که به ریاضی بیشتر علاقه دارم تا تجربی. یه ترس خیلی ریزی از دیدن خون دادم برای همین نمی خواستم دکتر بشم. درسم هم خوب بود برای همین رشته ریاضی برام مناسب بود توی دبیرستان. 

از همون اول راهنمایی من خیلی توی زبان انگلیسی قوی بودم. هرچی بیشتر هم می گذشت بیشتر توی کلاس های زبان فعالیت می کردم تا جایی که توی سال های دبیرستان میشه گفت فقط من توی حل کردن تمرین ها به معلم کمک می کردم. 

## کنکور

سال کنکور که رسید برای کنکور ریاضی و کنکور تخصصی زبان انگلیس ثبت نام کردم. با اینکه رشته دبیرستانم ریاضی بود اصلا دوست نداشتم دانشگاه هم رشته ام مرتبط با ریاضی باشه. خیلی به زبان انگلیسی علاقه داشتم برای همین توی کنکور تخصصی اون شرکت کردم. میخواستم که آینده ام مربوط به زبان انگلیسی باشه؛ حالا یا معلم زبان می شدم یا مترجم یا کار های مرتبط دیگه می گرفتم. البته از دوست و آشنا خیلی می شنیدم که توی این رشته کار نیست و اینا، اما اعتنایی نکردم. 

کنکور ریاضی صبح بود و کنکور زبان بعد از ظهر. رفتم سر جلسه کنکور ریاضی و برگه رو سفید سفید تحویل دادم. گفتم خب چرا انرژیم رو صرف این کنکور کنم. بعدش رفتم سر جلسه کنکور زبان انگلیسی و هرچی می تونستم جواب دادم و به نظرم آسون اومد. فقط توی بعضی از سوالات عمومی مشکل داشتم و تخصصی ها رو مثل آب خوردن جواب می دادم.

توی کنکور ریاضی طبق پیش بینیم به جایی نرسیدم اما [توی کنکور زبان انگلیسی رتبه 284 توی منطقه 3 رو آوردم](https://www.kanoon.ir/Public/StudentProfile/954890663). چند سالی هم میشد که برای تمرین کنکور به قلم چی میرفتم و برای همین رتبه ام رو توی وبسایت قلم چی ثبت کرده اند. 

## دانشگاه فرهنگیان

یکی از اهدافم این بود که اگه بشه برم به دانشگاه فرهنگیان و از اون سمت معلم زبان انگلیسی بشم. با رتبه و تراز خوبم البته برای مصاحبه فرهنگیان قبول شده بودم. اما از شانس بدم یا اتفاقاتی که افتاد توی مصاحبه قبول نشدم. سهمیه دبیری زبان انگلیسی توی شهرمون فقط یک نفر بود و فکر کنم دو نفر رو برای مصاحبه دعوت کرده بودند. هر طوری که شد نتونستم توی سال کنکور دبیر زبان انگلیسی بشم. 

## دانشگاه مازندران

دانشگاه فرهنگیان که قبول نشدم درست، اما با رتبه خوبی که داشتم می تونستم به دانشگاه های دولتی قوی برم ثبت نام کنم. بین دانشگاه ها گشتم و دیدم که دانشگاه مازندران مناسب هست برام. میخواستم برم به یه دانشگاهی که نه خیلی دور باشه و نه خیلی نزدیک. خوبی آب و هوا و رتبه علمی دانشگاه هم برام مهم بود. آخرسر تصمیم گرفتم که دانشگاه مازندران گزینه خوبی هست برام. برای همین اینجا ثبت نام کردم. 

من از دانشجوهای ورودی سال 97 رشته آموزش زبان انگلیسی در دانشگاه مازندران بودم. دو سال اول دانشگاهم حضوری بود اما بعدش با همه گیری کرونا کلاس ها مجازی شدند. فقط سه ماه آخر ترم هشتم که بهار 1401 بود رو حضوری گذروندم. دوره خیلی خوبی بود و استادهاش هم توانمند بودند و خیلی چیزای خوبی تونستم یاد بگیرم که توی آموزش زبان انگلیسی بهم کمک کردند. 

## همکاری با دفتر بین الملل

از تابستان سال اول دانشگاهم تا تابستان سال سوم با [[work-oisc|مدیریت همکاری های علمی و بین المللی دانشگاه مازندران]] هم همکاری داشتم. توی این دفتر به عنوان کارآموز گرافیک و برنامه نویسی کار میکردم و شبکه های اجتماعی و سایتشون رو هم مدیریت میکردم. تجربه خیلی خوبی شد برام چون در کنار درس های دانشگاهیم تجربه کار عملی هم کسب کردم. برای موقعیت های شغلی آینده هم امتیاز خوبی حساب میشد. 

## سربازمعلمی

بالاخره توی خرداد 1401 دانشگاهم تموم شد. توی سال آخر دانشگاه و سال بعد از دانشگاه داشتم برای این برنامه ریزی می کردم که سربازمعلمی قبول بشم. موفق هم شدم و [[how-soldier-teacher|تونستم توی خرداد 1402 برای سربازمعلمی ثبت نام کنم و قبول بشم]].

الان که دارم این متن رو می نویسم در اواخر شهریور 1402 هستیم و تا الان دوره آموزشی سربازیم رو که در تبریز بود به اتمام رسوندم و توی دوره آمادگی تدریس در دانشگاه فرهنگیان شهید بهشتی مشهد هم شرکت کردم. 

فعلا در حال آماده کردن محتوای تدریس برای شروع سال تحصیلی جدید هستم. برای سال تحصیلی جدید قرار هست که در مقطع متوسطه اول سه مدرسه در روستا های مختلف زبان انگلیسی رو تدریس کنم. 

توی این دو سالی که دارم به عنوان سربازمعلم با آموزش و پرورش همکاری می کنم کلی تجربه خوب کسب می کنم و با آدمای خوب آشنا میشم که توی اهدافم بهم کمک کنند. 

توی این وبسایت و شبکه های اجتماعی مختلفم محتوا هایی در مورد آموزش زبان انگلیسی مخصوص معلمان و دانش آموزان تولید خواهم کرد. پس اگه فکر میکنید که راهی که دارم طی می کنم براتون جالب هست می تونید برای دنبال کردن جدید ترین پست های من توی کانال تلگرامی ام عضو بشید. 

> https://t.me/zachshirow_ir




