---
draft: false
title: چجوری توی سال 1402 سربازمعلمی گرفتم
aliases:
  - چجوری توی سال 1402 سربازمعلمی گرفتم
description: به عنوان کسی که در طرح سربازمعلمی 1402 ثبت نام کرده و قبول شده، توی این مقاله تجربیاتم در این خصوص رو باهاتون به اشتراک می گذارم.
publishDate: 2023-08-02
updatedDate: 2023-08-02
image: https://files.zachshirow.ir/Posts/how%20soldier%20teacher.jpg
tags:
  - بلاگ
---

خدمت سربازی یکی از قسمت های جدایی ناپذیر پسران ایرانی هست و هر کدوم از ما باید به نحوی با این دوران دست و پنجه نرم کنیم. البته شرایط سربازی برای هر کدوم از ما ممکن هستش که متفاوت باشه و ما تلاش می کنیم که این دوران رو به بهترین شکل و با کمترین زحمت بگذرونیم. 

یه روشی که متفاوت از سربازی معمولی هست و بسته به علاقه و اهداف شما ممکن هست که براتون مناسب تر باشه، گرفتن امریه آموزش پرورش و خدمت به عنوان یک سربازمعلم هست. 

از اونجایی که من در سال 1402 تونستم در این طرح قبول بشم و به عنوان یک سربازمعلم انتخاب بشم خواستم که تجربیات خودم رو توی این مقاله باهاتون به اشتراک بگذارم. 

## چرا اصلا سربازمعلم بشید؟ 

> البته قبل از اینکه برای سربازمعلمی اقدام کنید باید نکات منفی و مثبت اون رو بدونید. این نکات رو در این مقاله بخونید. 
> [[why-soldier-teacher|چرا تصمیم گرفتم سربازمعلم بشم]]

## برای سربازمعلم شدن چه مدارکی نیاز دارید؟

بعد از اینکه تصمیم ام رو گرفتم رفتم دنبال اینکه چه مدارکی نیاز هست و چه مدارکی امتیاز آور هست. لیست مدارک رو من در ادامه براتون میارم. 

- 1 پوشه به رنگ آبی برای گروه دوره متوسطه
- 2 کپی از تمامی صفحات شناسنامه و کارت ملی به صورت پشت و رو
- 8 قطعه عکس 3 در 4 پشت نویسی شده (نام و نام خانوادگی/کدملی/تاریخ تولد)
- اصل و 2 سری کپی گواهی معتبر ممهور یا مدرک تحصیلی
- اصل و 2 سری کپی برگه سبز اعزام به خدمت بدون غیبت و ممهور به مهر واکسیناسیون
- مطالعه و تکمیل فرم پرسش نامه اطلاعات فردی گزینش (این فرم داخل فایل بخشنامه هست)
- مطالعه و تکمیل فرم رعایت شئونات معلمی و رعایت ضوابط عمومی گزینش (این فرم داخل فایل بخشنامه هست)
- تکمیل فرم درخواست ثبت نام (این فرم داخل فایل بخشنامه هست)
- تکمیل فرم امتیاز بندی و ارائه مدارک امتیاز آور که در ادامه براتون می نویسم. (این فرم رو در آموزش پرورش بهتون میدن.)
	- مدارک اثبات کننده بومی بودن متقاضی شامل 
		- فیش آب و برق و تلفن منزل
		- اصل و کپی سند منزل
		- قول نامه محضری منزل
	- اصل و کپی گواهی های اشتغال به کار (توصیه می کنم توی یک سالی که بعد از فارغ التحصیلی تا زمان ثبت نام در سربازمعلمی دارید توی موسسه های آموزشی مشغول به کار بشید و تدریس کنید. اینطوری هم مهارت های تدریستون بالا میره و هم میتونید از اون آموزشگاه ها گواهی اشتغال به کار بگیرید.)
	- گواهی ICDL (میشه از سایت عصر اندیشه به صورت آنلاین دریافت کرد https://asreandishelmsedu.ir/. اگه خواستید میتونید یه ایمیل به من بفرستید تا توی گرفتن این گواهی شما رو راهنمایی کنم zachshirow@gmail.com)
	- گواهی روخوانی قرآن (میشه از سایت عصر اندیشه به صورت آنلاین دریافت کرد https://asreandishelmsedu.ir/)
	- رزومه (این مدرک حتما لازم نیست ولی خوب هست که داشته باشید. شما میخواید وقتی که مدارکتون رو دارند بررسی می کنند بگن که عجب مدارک خوبی داره طرف.)
	- سابقه بسیج (سابقه بسیج خیلی مهم هست. از سال 1401 به قبل این مورد صرفا امتیاز آور بود، اما در سال 1402 که ثبت نام کردم هر کس سابقه بسیج نداشت اجازه ثبت نام بهش نمی دادند. استان ما اینطور بود البته. بعضی از استان ها ولی به کسانی که سابقه بسیج نداشتند اول اجازه ثبت نام دادند و بعد از اینکه دوره آموزشی سربازی شون تموم شد اونها رو رد کردند. این مورد رو خیلی جدی بگیرید.)
	- برگه سبز دوره تکمیلی بسیج (این مورد امسال خیلی به کار بچه ها اومد. اگه تونستید توی دوره تکمیلی بسیج شرکت کنید شما نیازی نیست که به دوره آموزشی سربازی برید و کفایت از آموزش میگیرید. تازه امتیاز زیادی هم توی ثبت نام براتون در نظر گرفته میشه. پس حتما دنبال این مدرک برید و دوره اش رو بگذرونید.)

## بخشنامه ثبت نام سربازمعلمی سال 1402

بخشنامه ثبت نام در طرح سربازمعلمی که برای سال 1402 هست رو اینجا براتون میذارم تا همه جزئیاتش رو مطالعه کنید. 

[بخشنامه سربازمعلمی 1402](http://files.zachshirow.ir/Freebies/%D8%A8%D8%AE%D8%B4%D9%86%D8%A7%D9%85%D9%87%20%20%D8%B3%D8%B1%D8%A8%D8%A7%D8%B2%20%D9%85%D8%B9%D9%84%D9%85.pdf)

## نحوه ثبت نام در سال 1402 چگونه بود؟ 

فکر میکردم امسال نمیتونم سربازمعلمی بگیرم چون که ثبت نامش خیلی دیر شروع شد. معمولا از 15 فروردین تا 15 اردیبهشت برای طرح سربازمعلمی ثبت نام می کنند، اما ثبت نام امسال از 9 خرداد شروع شد توی شهر ما که گنبد کاووس استان گلستان هستش. پروسه ثبت نام از 9 خرداد شروع شد و ثبت نام رو سپاه به عهده گرفت چون مهلت ثبت نام خیلی کم بود و نیاز به عمل سریع بود. فقط اون متقاضیانی که بسیجی فعال داشتند رو ثبت نام کردند و عذر بقیه رو خواستند. تست اعتیاد و معاینه جسمانی و روانی هم گرفتند. 

در آخر هم همه مدارک رو تحویل دادیم توی دوتا پوشه. توی یک پوشه مدارک اصلی گذاشتیم که به آموزش پرورش استان ارسال میشد. توی پوشه دوم مدارک کپی گذاشتیم که توی فرمانداری سپاه می موند. اگه توی طرح سربازمعلمی قبول نمیشدیم به عنوان سرباز سپاه ثبت نام می شدیم. 

چند روز بعدش هم یه سری مدارک تکمیلی به آموزش پرورش تحویل دادیم. فرم های مشخصات فردی پر کردیم. همینطور با یک کارمند فرهنگی یک تعهد نامه هم پر کردیم که اطمینان می داد ما دو سال در آموزش پرورش بدون هیچ مشکلی خدمت کنیم و اگه خطایی ازمون سر زد از حقوق ضامن فرهنگی ما کم بشه. 

اینجا ثبت نام من در سربازمعلمی تکمیل شد. سپس در یکم تیر به دوره آموزشی ام در پادگان شهید قاضی تبریز رفتم. دوره آموزشی مون 50 روزه بود. یک هفته مرخصی میان دوره داشتیم و یک هفته هم کلاس های تربیت معلم آموزش پرورش داخل پادگان برگزار شد. دوره خیلی خوبی بود و با هم خدمتی های خوب و مهربونی آشنا شدم و رابطه های خوبی تشکیل دادم. 

در حال حاضر که در شهریور 1402 این مقاله رو منتشر میکنم منتظر هستم که یه سری دوره های تربیت معلم دیگه از طرف آموزش پرورش برگزار بشن و اونجا شرکت کنم. از طرف آموزش و پرورش محل خدمت هم بعضی اوقات برای کار در اداره دعوت میشیم و خوبه همه چی. ان شاءالله در شهریور تقسیم نیرو صورت میگیره و مشخص میشه که در چه مدرسه ای تدریس می کنم. رشته من در دانشگاه آموزش زبان انگلیسی بود و با توجه به صحبت هایی که با کارمندان مسئول سربازمعلم داشتم گفتند که من به عنوان دبیر زبان انگلیسی در مدارس متوسطه اول تدریس خواهم کرد. 

## من رو دنبال کنید

اسم من زکریا شیرمحمدلی هستش و بسیار علاقمند به یادگیری و یاد دادن هستم. مطالبی که منتشر می کنم مربوط به آموزش زبان انگلیسی، طراحی گرافیک، برنامه نویسی وب، زندگی فریلنسری و مدیریت پروژه. 

ان شاءالله من دو سال سربازمعلم هستم و توی این فرصتی که دارم فعالیت خوبی در در این حوضه هایی که گفتم داشته باشم. 

بنابر این میتونید من رو [توی شبکه های اجتماعی مختلف دنبال کنید](/).


---
## بک لینک ها
- [[middleschool-soldier-teacher|داستان زندگی من از متوسطه اول تا سربازمعلمی]]
- [[why-soldier-teacher|چرا تصمیم گرفتم سربازمعلم بشم]]
- [[teaching-english|زبان انگلیسی]]