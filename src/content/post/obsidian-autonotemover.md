---
draft: false
title: "افزونه auto note mover در ابسیدین"
aliases: افزونه auto note mover در ابسیدین
description: "در این پست بهتون یاد میدم که چجوری از افزونه auto note mover برای داشتن یک محفظه یادداشت های تمیز و مرتب استفاده کنید."
publishDate: 2023-09-19
updatedDate: 2023-09-19
image: https://files.zachshirow.ir/Posts/obsidian-autonotemover.jpg
tags:
  - بلاگ
  - افزونه
  - obsidian
---

افزونه auto note mover به صورت خودکار طبق قوانینی که وضع می کنید یادداشت هاتون رو توی پوشه های مختلف مرتب می کنه.

من از این افزونه خیلی استفاده خوبی می کنم. این درسته که وقتی میخواید از نرم افزار ابسیدین استفاده کنید نیازی نیست که حتی فایل هاتون داخل پوشه های مختلف باشه. اما اگه دوست داشته باشید که پوشه داشته باشید، باید این کار رو هم به عهده بگیرید که فایل ها توی پوشه درستشون قرار بگیرند. گاهی اوقات اما این کار ممکنه براتون خسته کننده بشه و یا فراموش کنید. این هم به یک محفظه فایل های به هم ریخته ختم میشه که نمیتونید درست به اطلاعاتتون دسترسی پیدا کنید.

افزونه auto note mover این مشکل رو برای شما حل می کنه. این افزونه یادداشت ها رو طبق قوانینی که توی تنظیمات تعیین می کنید به پوشه های معینی انتقال میده. 

توی این مقاله بهتون در مورد اینکه چجوری از افزونه auto note mover برای مرتب نگه داشتن محفظه ابسیدین ام استفاده می کنم بگم. 

قبل از این که شروع کنیم می تونید این افزونه رو با رفتن به قسمت افزونه های تنظیمات ابسیدین و جستجوی auto note mover و یا با استفاده از لینک زیر نصب کنید. 

https://publish.obsidian.md/hub/02+-+Community+Expansions/02.05+All+Community+Expansions/Plugins/auto-note-mover

## افزونه auto note mover چطوری کار می کنه؟ 

افزونه auto note mover بر اساس قوانینی که شما توی تنظیمات تعیین می کنید، یادداشت هاتون رو به پوشه های مختلف منتقل می کنه. 

بعد از این که این افزونه رو نصب کردید به تنظیمات اون برید. با همچین صفحه ای در تنظیمات مواجه خواهید شد: 

![obsidian-autonotemover01.png](https://files.zachshirow.ir/Posts/obsidian-autonotemover01.png)

با همدیگه قسمت های مختلف تنظیمات رو بررسی می کنیم. اول این که توی قسمت Trigger گزینه Automatic رو فعال کنید. اینطوری هر وقت که قوانینی که گفتید درست بودند خود افزونه اتوماتیک یادداشت هاتون رو به پوشه انتخاب شده منتقل می کنه. 

تو قسمت بعدی نوشته که از Regular Expression ها برای چک کردن تگ ها استفاده بشه. این رو همینجوری غیرفعال بگذاریدش. 

توی قسمت بعدی که نوشته Add new rule می تونید قانون انتقال فایل جدید تعیین کنید. اینجا برای هر قانون سه تا فیلد داریم که با دوتای اولیش کارمون راه میوفته. 

توی فیلد سمت چپی اول باید پوشه ای که می خواید یادداشت هاتون بهش انتقال پیدا کنند رو انتخاب می کنید. مثلا توی تصویر نوشته پوشه "Fleeting Notes". 

سپس توی فیلد وسطی باید یه تگ رو بنویسید. هر یادداشتی که این تگ داخلش به کار رفته باشه به پوشه ای که تعیین شده منتقل میشه. مثلا برای این فیلد تگ `#lnote` نوشته شده. حواستون باشه که وقتی می خواید تگ رو مشخص کنید قبلش یدونه علامت هشتگ `#` هم بگذارید.

توی صفحه تنظیمات که پایین تر بیاید یه قسمت مهم دیگه هست که باید تنظیمش کنید. اینجا باید مشخص کنید که قوانینی که معین کردید روی چه پوشه هایی در محفظه تون نباید اثری داشته باشند. حتما پوشه Templates یا قالب هاتون رو اینجا اضافه کنید. چون توی قالب هاتون شاید یه سری تگ هایی که قوانین روشون تاثیر داره باشه. اینطوری فایل های قالب هاتون از پوشه templates انتقال داده نمی شوند. 

![obsidian-autonotemover02.png](https://files.zachshirow.ir/Posts/obsidian-autonotemover02.png)

یه نکته ای هم هست که ممکنه به کارتون بیاد. اگه میخواید که یک فایل خاصی با این افزونه جاش تغییر نکنه می تونید از فیلد "AutoNoteMover: disable" توی frontmatter یادداشتتون استفاده کنید. 

همینطور شما می تونید تگ هاتون رو یا توی متن فایلتون بذارید یا توی. در هر صورتی کار می کنه. 

> اگه براتون سوال هست که frontmatter چیه و چجوری ازش میشه استفاده کرد میتونید این مقاله رو بخونید: [[frontmatter-obsidian|frontmatter در ابسیدین و نحوه استفاده از اون]]

## من چطوری از این افزونه استفاده می کنم؟

در خصوص محفظه ابسیدین من میتونم بگم که از تگ ها برای مرتب کردن یادداشت هام توی پوشه ها استفاده می کنم. تنظیماتش رو فقط یک بار درست می کنم و بعدش کلا میسپارمش دست auto note mover. داشتن یه ساختار پوشه خوب میتونه خیلی بهتون کمک کنه. اینطوری استفاده از این افزونه هم براتون راحت میشه. 

شاید براتون جالب باشه که بدونید [[my-obsidian-folderstructure|ساختار پوشه های من در نرم افزار ابسیدین]] این شکلی هستش.

همینطور این ها قوانینی هستند که توی محفظه ابسیدین ام برای افزونه auto note mover ایجاد کرده ام: 

![obsidian-autonotemover03.png](https://files.zachshirow.ir/Posts/obsidian-autonotemover03.png)


