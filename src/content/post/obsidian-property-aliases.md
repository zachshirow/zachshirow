---
draft: false
title: ویژگی ابسیدین aliases نام های مستعار
aliases:
  - ویژگی ابسیدین aliases نام های مستعار
description: اگه میخواید با نام های مختلفی به یک فایل ارجاع بدید، میتونید ویژگی aliases رو به یادداشت هاتون اضافه کنید.
publishDate: 2023-10-11
updatedDate: 2023-10-11
image: https://files.zachshirow.ir/Posts/obsidian-property-aliases.jpg
tags:
  - بلاگ
  - obsidian
---


نام مستعار یا alias، نام دیگری برای یادداشت هاتون هست.

از aliases میتونید برای مخفف ها، نام های مستعار، یا ارجاع به یک فایل با یک زبان دیگر استفاده کنید. 

مثلا اگه یک یادداشت به نام "daily notes" داشته باشید، میتونید توی فیلد aliases این یادداشت بنویسید: "یادداشت های روزانه"

## اضافه کردن نام مستعار به یک یادداشت

برای اضافه کردن یک نام مستعار به یک یادداشت، ویژگی `aliases` را به [[obsidian-properties|ویژگی های یادداشت]] اضافه کنید. فیلد aliases باید همیشه به صورت یک فیلد لیست در زبان YAML نوشته شود. 

```md
---
aliases:
  - یادداشت های روزانه
  - ژورنال
  - Journal
---

filename: daily notes.md
```

## لینک کردن به یک یادداشت با استفاده از نام مستعار

برای لینک کردن به یک یادداشت با استفاده از نام مستعار آن:

1. شروع به تایپ نام مستعار درون یک [[obsidian-internal-links|لینک داخلی]] کنید. هر نام مستعاری که در لیست پیشنهادات نمایش داده میشه یک فلش خمیده کنار خودش داره که نشون میده این مورد یک نام مستعار هست. 
2. کلید `Enter` رو فشار بدید تا اون نام مستعار و فایل مربوطه انتخاب بشه و لینک داخلی ایجاد بشه.

ابسیدین این لینک رو با متن نمایشی نام مستعار ایجاد میکنه. به عنوان مثال: `[[Daily Notes|یادداشت های روزانه]]`

## باز کردن فایل ها با استفاده از نام مستعار

با اضافه کردن ویژگی aliases به یادداشت هاتون دسترسی به اونها رو خیلی آسون تر میکنید. 

توی ابسیدین برای اینکه خیلی سریع یه فایلی رو جستجو و باز کنید میتونید کلید ترکیبی `CTRL + O` رو بزنید. اینجا شروع به تایپ کردن نام اصلی فایل، یا نام های مستعاری که براش نوشتید کنید. 

اون مواردی که کنارشون یه فلش خمیده هست یعنی نام مستعار هستند. 

در این صورت حتی اگه بخشی از یک نام مستعار هم یادتون بیاد و شروع به نوشتن کنید میتونید خیلی سریع اون فایل رو پیدا کنید. 

## پیدا کردن منشن های لینک نشده برای یک نام مستعار

با استفاده از [[obsidian-backlinks|بک لینک ها]] میتونید منشن های لینک نشده برای نام های مستعاری که به یک فایل دادید رو پیدا کنید. 

برای مثال فرض کنید که یک فایل با نام "Artificial Intelligence" دارید. حالا بهش یک نام مستعار "AI" اضافه میکنید. سپس توی پنجره بک لینک ها میتونید دو نوع بک لینک رو ببینید: 

- بک لینک هایی که به این فایل لینک داده اند
- بک لینک هایی که به این فایل لینک نداده اند، اما عین عبارت AI رو در خودشون دارند. 

در کنار هر کدوم از این منشن های لینک نشده یک دکمه با عنوان "Link" وجود داره که اگه روی اون کلیک کنید، اون عبارت نام مستعار در یادداشت دیگه رو به یک [[obsidian-internal-links|لینک داخلی]] تبدیل میکنه و متن نمایشی اون رو روی نام مستعار تنظیم میکنه. 

## استفاده از نام های مستعار برای یادداشت های روزانه

یک روشی که من استفاده خیلی خوبی از نام های مستعار دارم مربوط به یادداشت های روزانه ام میشه. 

یادداشت های روزانه من همه داخل پوشه `Journal/Daily` قرار دارند و برای هر روز یک یادداشت دارم که عنوان اون یادداشت تاریخ روز هست. 

فرمت نام فایل ها هم به صورت `YYYY-MM-DD` هست. به عنوان مثال `2023-10-11`. 

اما با این نام گذاری یک مشکلی پیش میاد. من که تاریخ های هر روز رو حفظ نمیکنم. بیشتر این یادم میمونه که مثلا "فلان روزی که فلان کار رو کردم". 

برای همین استفاده از نام های مستعار، پیدا کردن روز های خاص رو برام ممکن میکنه. با اضافه کردن ویژگی aliases به یادداشت هام، میتونم عناوین مختلفی به اونها بدم. مثلا یادداشت روز 2023-09-25 این نام های مستعار رو داره: 

```
aliases: 
- اولین روز تدریسم به عنوان سربازمعلم
- اولین روز تدریسم در روستای کرند
```

حالا هر وقت بین یادداشت هام جستجو کنم "اولین روز تدریسم" میتونم به این یادداشت و یادداشت های دیگه شبیه به این دسترسی داشته باشم. 

![obsidian property aliases](https://zachshirow.storage.iran.liara.space/Posts/obsidian-property-aliases-01.png)


---
پشت‌وند‌ها
- [[obsidian-properties|همه چیز در مورد properties یادداشت ها در ابسیدین]]
- [[obsidian]]