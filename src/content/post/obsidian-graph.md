---
draft: false
title: گراف در ابسیدین
aliases: 
   - گراف در ابسیدین
   - obsidian graph
description: "نمای گراف در ابسیدین این امکان را به شما می دهد تا رابطه های بین یادداشت هایتان در محفظه ابسیدین تان را تجسم کنید. "
publishDate: 2023-06-05
updatedDate: 2023-06-05
image: https://files.zachshirow.ir/Posts/Obsidian%20Graph.jpg
tags: 
- بلاگ
- obsidian
---


برای باز کردن نمای گراف، روی **Open Graph View** در نوار ابزار ابسیدین کلیک کنید. 

- دایره ها نشان دهنده یادداشت ها، یا نود ها هستند. 
- خط ها نشان دهنده [[obsidian-internal-links|لینک های داخلی]] بین دو نود هستند. 

هرچه به یک نود بیشتر لینک شده باشد، آن نود بزرگتر می شود. 

برای تعامل با یادداشت ها در گراف: 

- نشانگر موس را روی هر دایره ببرید تا ارتباطات آن یادداشت هایلایت شوند. 
- روی هر نوت در گراف کلیک کنید تا آن نوت باز شود. 
- روی هر نوت راست کلیک کنید تا یک منوی تنظیمات با عملیات هایی مختص آن نوت برایتان باز شود. 

برای حرکت در نمای گراف: 

- با استفاده از چرخ موس تان یا با کلیک روی کلید های `+` و `-` به داخل یا بیرون زوم کنید. 
- با کشیدن نشانگر موس تان یا با استفاده از فلش های روی کیبوردتان گراف را به اطراف انتقال دهید. 

می توانید کلید `Shift` را نگه دارید تا حرکاتتان در نمای گراف سرعت بیشتری پیدا کند. 

## تنظیمات

برای بازکردن تنظیمات گراف، روی آیکون چرخ دنده در قسمت بالا سمت راست نمای گراف کلیک کنید. 

روی **Restore default settings** در قسمت بالا سمت راست تنظیمات کلیک کنید تا هر تغییراتی که ایجاد کردید باز نشانی بشوند. 

### فیلتر ها | Filters

این قسمت کنترل می کند که چه نود هایی در گراف نمایش داده شوند. 

- **جستجوی فایلها** به شما اجازه می دهد که یادداشت ها را طبق یک پرس و جوی جستجو فیلتر کنید. برای یاد گرفتن در مورد پرس و جوی جستجو به قسمت [[obsidian-search|جستجو]] مراجعه کنید. 
- **تگ ها** اینکه تگ ها در گراف نمایش داده شوند یا نشوند را مشخص میکند. 
- **پیوست ها** اینکه پیوست ها در گراف نمایش داده شوند یا نشوند را مشخص می کند. 
- **فقط فایل های موجود** مشخص می کند که تنها فایل هایی که در محفظه شما وجود دارند را نمایش دهد. از اونجایی که یک یادداشت حتما نیازی نیست که وجود داشته باشد تا به آن لینک کنید، این قابلیت تعداد واقعی نود ها را در گراف کاهش می دهد و تنها به یادداشت هایی که در محفظه شما وجود دارند محدود می کند. 
- **یتیم ها** مشخص می کند که یادداشت هایی که هیچ لینکی ندارند نمایش داده شوند یا خیر. 

### گروه ها | Groups

گروه هایی از یادداشت ها ایجاد کنید تا آنها را از یکدیگر با رنگ های متفاوت تمایز دهید. 

برای ایجاد یک گروه جدید: 

1. روی **New Group** کلیک کنید. 
2. در جعبه جستجو، و برای یادداشت هایی که میخواهید به گروه اضافه کنید یک پرس و جوی جستجو تایپ کنید. 
3. روی دایره رنگی کلیک کنید تا به گروه تان یک رنگ متمایز بدهید. 

برای اینکه عبارت های جستجوی پیشرفته بنویسید میتوانید به [[obsidian-search|جستجو]] مراجعه کنید. 

### نمایش | Display

این قسمت اینکه نود ها و لینک ها را چگونه در گراف تجسم کنید را کنترل میکند. 

- **تیر ها** اینکه جهت هر خط نشان داده شود یا نشود را کنترل می کند. 
- **آستانه محو شدن متن** اینکه شفافیت نام هر یادداشت چقدر باشد را کنترل می کند. 
- **اندازه نود** اینکه اندازه دایره هر نود چقدر باشد را کنترل می کند. 
- **ضخامت خط** اینکه ضخامت خط برای هر لینک چقدر باشد را کنترل میکند. 
- **انیمیت** یک انیمیشن تایم لپس را شروع می کند.  

### نیرو ها | Forces

این قسمت کنترل می کند که چه قدرت هایی روی هر نود در گراف تاثیر می گذارند. 

- **نیروی مرکز** کنترل می کند که گراف چقدر جمع و جور است. مقدار بالاتر یک گراف دایره ای تر ایجاد می کند. 
- **نیروی دفع** کنترل می کند که یک نود به چه میزان نود های دیگر را از خود دفع می کند. فاصله بین نود ها در این قسمت قابل تغییر است. 
- **نیروی لینک** کشش هر لینک را کنترل می کند. اگر لینک یک نوار لاستیکی بود، نیروی لینک کنترل می کند که این نوار چقدر تنگ یا شل باشد. 
- **فاصله لینک** اندازه لینک ها بین هر نود را کنترل می کند. 

## شروع انیمیشن تایم لپس

نوت ها و پیوست ها در ترتیب زمانی متناسب با زمان ایجاد شدن آنها نمایش داده می شوند. 

![obsidian-graph-01](https://files.zachshirow.ir/Posts/obsidian-graph-1.png)
## گراف محلی

برای باز کردن نمای گراف محلی، از دستور **Open logal graph** استفاده کنید (با فشردن `ctrl + p` کامند پالت را باز کنید.) در حالی که نمای گراف همه یادداشت های محفظه شما را نمایش می دهد، نمای گراف محلی تنها یادداشت هایی که به یادداشت فعال لینک شده اند را نمایش می دهد. 

در نمای گراف محلی همه تنظیماتی که برای نمای گراف در دسترس بودند را می توانید تغییر دهید. همینطور می توانید عمق گراف محلی را نیز تغییر دهید. هر سطح عمق، نوت های مرتبط با نوت های آشکار شده در عمق قبلی را نشان می دهد. برای کنترل عمق گراف محلی، اس اسلایدر بالای تنظیمات گراف محلی استفاده کنید. 

![obsidian-graph-02](https://files.zachshirow.ir/Posts/obsidian-graph-2.png)
