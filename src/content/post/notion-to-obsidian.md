---
draft: false
title: چرا به عنوان یک ایرانی از نوشن به ابسیدین کوچ کردم؟
aliases:
  - چرا به عنوان یک ایرانی از نوشن به ابسیدین کوچ کردم؟
description: توی این مقاله قصد دارم که از دلایل اینکه چرا از نوشن به ابسیدین کوچ کردم باهاتون صحبت کنم.
publishDate: 2022-09-19
updatedDate: 2023-09-02
image: https://zachshirow.storage.iran.liara.space/Posts/notion-obsidian.jpg
tags:
  - بلاگ
  - notion
  - obsidian
---


من اوایل که شروع کرده بودم چیزهای کوچک در مورد ابسیدین رو یاد بگیرم فکر نمی کردم که انقدر کار کردن باهاش روح آدم رو جلا بده. حالا با بیش از یک ماه تجربه استفاده از اوبسیدن من کاملا متعهدم که از این نرم افزار برای انجام کار های روزانه ام به عنوان مثال نوشتن یادداشت ها، مدیریت پروژه ها، و یادگیری استفاده کنم. من هر روز دارم با پلاگین های خیلی خوب و مفیدی و روش های استفاده از این نرم افزار آشنا میشم. توی این مقاله قصد دارم که از دلایل اینکه چرا از نوشن به ابسیدین کوچ کردم باهاتون صحبت کنم. اما بیاید قبل از اینکه به دلیل این تصمیم ام برسیم، این دو تا نرم افزار رو براتون معرفی کنم. 

## نوشن (Notion)

نوشن یک نرم افزار تحت وب هست که توی اون می تونید یادداشت ها رو به صورت جداگانه و یا در قالب یک دیتابیس ایجاد کنید. خلاصه بخوام بهتون بگم یعنی چیزی هست بین نرم افزار اکسل و نرم افزار ورد. مثلا تصور کنید یک برگه در یک فایل اکسل ایجاد می کنید، سپس هر کدام از این ردیف هایی که در این برگه دارید قابلیت این را دارند که به یک فایل ورد تبدیل شوند تا شما بتوانید در آن یادداشت بنویسید. البته این ها تنها قابلیت های این نرم افزار نیستند. 

به طور کلی شما می تونید از این نرم افزار برای نوشتن یادداشت هاتون، مدیریت پروژه و کلی کار های دیگه استفاده کنید. علاوه بر این می تونید از این نرم افزار برای انجام پروژه ها با همکاری دیگران استفاده کنید. این به این خاطر هست که این نرم افزار آنلاین بوده و شما تنها با داشتن دسترسی به اینترنت می تونید با آن کار کنید. البته نوشن یه شیطونی هایی هم کرده و اخیرا فقط برای لاگین کردن باید فیلترشکن داشته باشید. (به خاطر تحریم های ایران) در دفعات بعد برای استفاده می تونید با آی پی ایران ازش استفاده کنید. 

این وبسایت نوشن هست که شما می توانید به آنجا بروید و حساب خودتان را ایجاد کنید: 

https://notion.so

من توی نوشن برای خودم یه صفحه رزومه هم ایجاد کردم که می تونید بهش سر بزنید و ایده بگیرید که چطور ازش استفاده کنید: 

https://zachshirow.notion.site 

## ابسیدین (Obsidian)

ابسیدین یک نرم افزار آفلاین بر بستر پوشه ها و فایل های محلی روی دستگاه های شماست که با استفاده از اون می تونید یادداشت های خودتون رو ایجاد کنید و بین اونها رابطه (لینک) ایجاد کنید. این لینک ها درست مثل لینک های توی سایت های اینترنتی هستند اما با این تفاوت که با کلیک روی لینک هایی که توی ابسیدین ایجاد می کنید، فایل های محلی تون رو می تونید باز کنید. 

فایل هایی که این نرم افزار برای ساختن یادداشت هاتون استفاده می کنه پسوند md دارند که مخفف Markdown هست. شما باید با سینتکس نوشتن مارکداون آشنا باشید تا بتونید از تمامی قابلیت های این نرم افزار استفاده کنید. البته نوشن هم در خودش برای نوشتن از همین سینتکس استفاده می کرد. 

از نکات مثبت ابسیدین این هست که متن باز (Open source) و آفلاین هست. متن باز بودن این نرم افزار باعث شده که برنامه نویسان خبره متعددی در جهان به پیشبرد و توسعه این نرم افزار کمک کنند. این همکاری در دو زمینه انجام میشه. اول توی توسعه نرم افزار اصلی ابسیدین و دوم هم توی توسعه پلاگین های مختلفی که امکانات این نرم افزار رو بهبود می دهند. علاوه بر این اگر خود شما هم [[front-end|برنامه نویسی فرانت اند]] بلد باشید می تونید توی این نرم افزار تغییراتی که می خواید رو ایجاد کنید. این به این خاطر هست که تمام کد ابسیدین در پوشه های خودتان قرار دارد و تمام یادداشت هایی هم که در آن ایجاد می کنید تنها به صورت آفلاین و محلی قابل دسترسی هستند. آفلاین بودن این نرم افزار مزیت دوم آن است که در ادامه بیشتر در مورد آن بحث خواهم کرد. 

برای دانلود ابسیدین و نصب اون توی سیستم تون می تونید به سایت این نرم افزار مراجعه کنید: 
https://obsidian.md/

## چرا از نوشن به ابسیدین مهاجرت کردم؟ 

من حدوداً از دو سال پیش استفاده از نوشن رو شروع کرده بودم. عمده استفاده من از این نرم افزار تحت وب برای نوشتن یادداشت هام، مدیریت پروژه هام، و همینطور مدیریت اطلاعاتی بود که بهشون نیاز داشتم. کتاب ها و دوره های خوبی رو گذروندم و مطالعه کردم و از ایده هایی که از اونها گرفتم توی بهبود ساختار نوشن ام استفاده کردم. به طور مثال کتاب Getting Things Done (به انجام رساندن چیزها) روش خوبی برای مدیریت پروژه ها ارائه کرده بود. نمونه ای از استفاده این روش رو میتونید [در یک ویدیو در یوتیوب](https://www.youtube.com/watch?v=Cf-Jk9CXjpI&t=109s) ببینید.

مدت خیلی زیادی داشتم از نوشن استفاده می کردم و خیلی حس خوبی داشت که کارهام و اطلاعاتم مرتب و منظم هستند. اما دو تا اتفاق افتاد که استفاده ام از نوشن رو خیلی سخت کرد. اول اینکه خود نوشن دسترسی ایرانی ها رو به سبب تحریم ها از اپلیکیشن خود سلب کرد. دوم هم اینه که یه سری محدودیت های اینترنتی هم در اواخر تابستان و اوایل پاییز در کشورمون پیش اومد.  در این شرایط استفاده از یک سرویس آنلاین مثل نوشن برای من که در هر لحظه می خوام به اطلاعاتم دسترسی داشته باشم خیلی سخت شد.

من یک معلم زبان انگلیسی هستم و اطلاعات کلاس هام رو در نوشن ذخیره می کردم. فرض کنید من می خواهم کلاسم رو برگزار کنم و نیاز به این اطلاعات دارم. به خاطر همین همواره نیاز دارم که به اطلاعاتم دسترسی داشته باشم اما با شرایط موجود نمیتونستم این کار رو کنم. به همین دلیل ایده استفاده از یک سرویس آفلاین به نظرم خیلی منطقی و ارزشمند می اومد. 

اواخر شهوریور بود که توی اینترنت داشتم می گشتم که به ویدیویی از [مصطفی پالیزدار](https://www.youtube.com/@mdotpali) رسیدم که توش توضیح می داد [چرا از نوشن دیگه استفاده نمی کنه و به جاش از ابسیدین استفاده می کنه](https://www.youtube.com/watch?v=yMSNMa1d8FM). بار اول هم با ویدیوی ایشون با نوشن آشنا شده بودم. خیلی برام جالب بود که همچین نرم افزاری هم هست. که میشه همه چیزای خوبی که با نوشن تجربه انجامشون رو داشتم رو بتونم آفلاین انجام بدم. زمانی که با ابسیدین آشنا شدم حدود یک ماه پیش بود و الان میشه گفت همه اطلاعاتم رو از نوشن به ابسیدین انتقال دادم. 

از خوبی های اوبسیدن بالا براتون گفته بودم. اینکه متن باز و آفلاین هست خیلی برای من نکته مثبتی هست. علاوه بر این به نظر خودم توی نوشتن دستم باز تر شده و می تونم خیلی سریعتر و بهتر یادداشت بنویسم و این یادداشت ها رو به همدیگه متصل کنم. در کل خیلی از ابسیدین راضی هستم و توی این مدتی که نا آرامی ها تو ایران به وجود اومده جای خالی نوشن رو تونسته برام پر کنه. 

البته یه نکته ای که فکر کنم بعیده ابسیدین بتونه جای نوشن رو توی این زمینه بگیره این هست که نوشن خیلی توی همکاری با دیگران پیشرفته هستش. توی نوشن می تونید در آن واحد با دیگران همکاری داشته باشید. فکر می کنم اگه شرایط اینترنت دوباره مساعد بشه بخوام با نوشن برای همکاری با دیگران استفاده کنم. اما این به این معنی نیست که از ابسیدین دست بکشم. 

ابسیدین بدون شک بهترین نرم افزاریه که توی مدت ها باهاش آشنا شدم و تا سالیان دراز از اون برای نوشتن یادداشت ها، مدیریت پروژه ها، و یادگیری ازش استفاده خواهم کرد. 

