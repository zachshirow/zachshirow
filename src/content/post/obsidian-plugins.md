---
draft: false
title: راهنمای کامل بررسی و نصب افزونه ها در ابسیدین
alias: افزونه های ابسیدین, obsidian plugins
description: "توی این مقاله میخوام در مورد اینکه افزونه هایی که توسط اعضای انجمن ابسیدین برنامه نویسی شده اند پیدا کرده و نصب کنیم."
publishDate: 2023-06-05
updatedDate: 2023-06-05
ogImage: "https://zachshirow.storage.iran.liara.space/Posts/Obsidian%20Plugins.jpg"
coverImage:
  src: "https://zachshirow.storage.iran.liara.space/Posts/Obsidian%20Plugins.jpg"
  alt: "افزونه های ابسیدین"
tags: 
- بلاگ
- obsidian
---


ابسیدین یک نرم افزار آفلاین برای یادداشت برداری هست که [[obsidian-sharpen-your-thinking|توی این مقاله به طور عمیق به معرفی اون پرداختم]]. یکی از ویژگی های منحصر به فرد ابسیدین هم این هست که متن باز هست. یعنی همه افرادی که دانش اش رو دارند می تونند به کد های اون دسترسی داشته باشند، کد های جدید بنویسند و در قالب افزونه در اختیار دیگران قرار بدهند، و حتی ظاهر برنامه رو هم طبق سلایق خودشون تغییر بدهند. 

توی این مقاله میخوام در مورد اینکه افزونه هایی که توسط اعضای انجمن ابسیدین برنامه نویسی شده اند پیدا کرده و نصب کنیم. 

میتونید به دو طریق لیست افزونه ها رو ببینید. 

### مشاهده و نصب افزونه ها از وبسایت ابسیدین

اولین راهش این هست که میتونید به صفحه [افزونه های ابسیدین](https://obsidian.md/plugins) برید و لیست همه افزونه های ابسیدین رو مشاهده کنید و کد اونها رو هم بررسی کنید. از همینجا هم میتونید با کلیک روی دکمه Install اون افزونه رو در ابسیدین تون نصب کنید. 

### مشاهده و نصب افزونه ها در خود برنامه ابسیدین

دومین راهش هم این هست که نرم افزار ابسیدین رو اجرا کنید و به تنظیمات اش برید. (کلیک روی دکمه چرخ دنده پایین سمت چپ) سپس روی آیتم منوی Community Plugins کلیک کنید. توی این صفحه ابتدا از شما میخواد که Restricted Mode رو غیرفعال کنید. این حالت در واقع به خاطر این طراحی شده که افزونه های سایر افراد رو نتونید نصب کنید و شاید از امنیت اونها مطمئن نیستید. اما نگران نباشید چون همه این افزونه ها اول توسط تیم ابسیدین بررسی می شوند. برای همین اینجا فعلا روی دکمه Turn Off کلیک کنید. 

بعد روی دکمه Browse بزنید. دقیقا مثل راه قبلی میتونید لیست همه افزونه ها رو ببینید. هر افزونه ای هم که دوست داشتید میتونید اینجا انتخاب کنید و Install رو بزنید. بعد از این که نصب اش کردید البته باید روی دکمه Enable بزنید تا اون افزونه برای شما فعال بشه. 

### مشاهده تنظیمات افزونه ها

![افزونه های ابسیدین داخل نرم افزار](https://zachshirow.storage.iran.liara.space/Posts/obsidian-plugins-01.png)

بعد از اینکه افزونه دلخواه خودتون رو نصب کردید شاید بخواید که تنظیمات اون رو تغییر بدید. این کار رو میتونید به سه روش انجام بدید. 

اول اینکه توی همان صفحه افزونه که روی دکمه Install کلیک کردید و نصب اش کردید، روی دکمه Options بزنید تا تنظیمات افزونه برای شما باز بشه. 

دومین روش باز کردن تنظیمات افزونه هم این هست که تنظیمات رو باز کنید و روی گزینه Community Plugins کلیک کنید. توی این صفحه جدید که باز میشه میتونید لیست افزونه هایی که نصب کردید رو ببینید. اینجا روی دکمه چرخ دنده هر کدوم از افزونه ها کلیک کنید، تنظیمات مربوط به اون افزونه برای شما باز میشه. 

سومین روش باز کردن تنظیمات افزونه هم این هست که دوباره تنظیمات رو باز کنید و منوی کناری رو بیاید پایین تر. در انتها یک قسمت هست به نام Community Plugins که اینجا روی هر کدوم از افزونه ها کلیک کنید تنظیمات اش براتون باز میشه. 

---

حالا که افزونه رو نصب کردید میتونید به تنظیمات اون افزونه برید و طبق نیاز خودتون اونها رو تغییر بدید. 

افزونه های مفید زیادی وجود داره که من توی مقاله زیر حیاتی ترین و اصلی ترین اونها رو برای شما معرفی کردم. این افزونه ها بهتون کمک می کنند تا محیط ابسیدین تون برای نوشتن زبان فارسی مناسب بشه. 

