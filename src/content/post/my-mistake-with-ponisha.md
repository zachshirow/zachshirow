---
draft: false
title: وقتی کارفرما بعد از تحویل فایل پروژه رو ازم گرفت چیکار کردم؟
aliases:
  - وقتی کارفرما بعد از تحویل فایل پروژه رو ازم گرفت چیکار کردم؟
description: بعد از اتمام پروژه و تحویل فایل به کارفرما، پروژه من از سمت ایشون لغو شد!! اینجا می تونید بخوانید بعد از این اتفاق چیکار کردم...
publishDate: 2023-02-05
updatedDate: 2023-02-05
image: https://files.zachshirow.ir/Posts/Client%20Deleted%20Project.jpg
tags:
  - بلاگ
  - فریلنسری
  - طراحی
  - گرافیک
---

امروز از صبح که بیدار شدم داشتم روی یک پروژه طراحی تامنیل یوتیوب کار می کردم. برای این پروژه باید 15 تا تامنیل یا تصویر ویدیوی یوتیوب طراحی می کردم. بالاخره تا ظهر تونستم تموم اش کنم و بعد فایل های طراحی شده رو یه پی دی اف کردم و همراه با توضیحات به کارفرما ارسال کردم. دیروز کارفرما بهم گفته بود که ساعت 7 شب میتونه جواب بده به سوالاتم. من هم خیالم راحت بود که شب کارفرما میاد نظراتش رو میده و من اعمالشون می کنم و کار رو کامل تحویل میدم. من تا شب کار های دیگه ام رو انجام دادم و به کلاسم هم رفتم. وقتی برگشتم خونه ساعت از هفت گذشته بود و برام چند تا ایمیل اومد. تو ایمیل گفته شده بود که پروژه توسط کارفرما لغو شده. رفتم تو پونیشا و چیزی که داشتم میدیدم رو باورم نمیشد. کارفرما فقط یه جمله نوشته بود: 

> واقعا انتظار نداشتم خیلی بی کیفیت بودن همشون

انگار داشتم کابوس می دیدم. تو شوک بودم. یعنی چی؟ فقط همین جمله رو گفته و پروژه رو لغو کرده. حتی به خودش زحمت نداده بگه فلان مشکل رو داره بگه برطرف کنم. دیروز که پروژه رو توی سایت پونیشا بهم داده بود قبل از شروع پروژه من یک نمونه طرح هم زده بودم. اون طرح رو قبول کرده بود و گفت که می پسنده. من این طرح رو با توجه به 4 تا طرح دیگه ای که برام فرستاده بود و گفته بود شبیه اونا بشه زده بودم. طرح اولیه رو تایید کرد و بعد گفتم کارم رو شروع می کنم. جزئیات کار رو ازش گرفتم و امروز صبح کار رو طبق اونها انجام دادم. اما الان وضعیت من اینطوری بود. کاری که انجام شده بود و وقتی که تلف شده بود روی پروژه. خیلی هم راحت پروژه رو لغو کرد بدون هیچ توضیحی. با خودم می گفتم حتما از اول نیت اش اینطوری بوده. خواسته اذیت کنه. واقعا حالم خراب شده به خاطر این اتفاق. اما بعدش گفتم چیکار می تونم بکنم. 

این ها کارهایی هستند که انجام دادم: 

## 1) به کارفرما پیام دادم تا برای کاری که کرده توضیح بده
با خودم می گفتم شاید اشتباهی پیش اومده. شاید فایل رو درست نتونسته ببینه. شاید هزارتا دلیل دیگه که واقعا تقصیر کارفرما نبوده باشه. برای همین خواستم که برای کاری که کرده توضیح بده. آخه انصاف نیست این همه زحمت من رو فقط با گفتن یه جمله که "انتظار نداشتم" به هدر بده. 


## 2) کارفرما رو به سایت پونیشا گزارش دادم
توی گزارش ام گفتم که شرایط چطور بوده. البته مطمئن نیستم که از طرف سایت اقدامی صورت بگیره اما به هر حال بهتر از هیچیه. انتظار ندارم که دستمزد پروژه به من برگردونده بشه. حداقلش اینه که این کارفرما دیگه نمیتونه همچین رفتاری با بقیه فریلنسر ها داشته باشه و همینش هم خیره. 

## 3) دنبال کسی که هدف بعدی این کارفرما بود گشتم و خواستم بهش اطلاع بدم
نمیتونستم منتظر پونیشا باشم تا گزارش این کارفرما رو ببینه و اقدام کنه. میخواستم اگه کارفرما به جز من فریلنسر دیگه ای رو هم برای این کار انتخاب کرده پیدا کنم و بهش پیام بدم که مراقب باشه سرش کلاه نره. همونطور که فکر می کردم یه فریلنسر دیگه انتخاب شده بود. رفتم پروفایلش و می خواستم بهش اخطار بدم اما دیدم نمیشد پیام فرستاد توی پونیشا. برای همین نام کاربری فریلنسر رو سرچ کردم تا شاید بتونم حساب شبکه اجتماعیشون رو پیدا کنم اما نتونستم پیدا کنم. اینکه نام کاربری شما تو همه پلتفرم ها مشابه باشه خیلی میتونه به بهتر دیده شدنتون کمک کنه. 

## 4) فایل هایی که طراحی کرده بودم رو به عنوان نمونه کار خودم تو پونیشا منتشر کردم
بالاخره این طرح هایی بود که روشون زحمت کشیده بودم. باید راهی باشه که بتونم ازشون استفاده خوبی داشته باشم. نشون دادن اونها به عنوان نمونه کار توی حساب کاربریم میتونه اون استفاده خوب باشه. میتونید نمونه کارهای من در سایت پونیشا رو از طریق لینک زیر ببینید: 

https://ponisha.ir/profile/zachshirow#portfolios

## 5) از این اتفاق درس خوبی گرفتم
درسی که از این اتفاق گرفتم اینه که باید توی انتخاب پروژه ها تو سایت های فریلنسری مثل پونیشا حساسیت به خرج بدم. باید سوال هایی از مشتری ها بپرسم که مطمئن بشم وقتی پروژه تکمیل شد اون رو لغو نمی کنند. این اتفاق به خاطر کم تجربه بودن من تو انجام پروژه ها در سایت پونیشا اتفاق افتاد و برای دفعه های بعد حواسم رو جمع می کنم. 

علاوه بر این یه راهی که می تونم باهاش دستمزد گرفتنم رو تضمین کنم اینه که پروژه رو به قسمت های کوچیکتر تقسیم کنم و بعد از انجام هر قسمت از کارفرما بخوام که دستمزد اون رو پرداخت کنه. مثلا در این پروژه طراحی تامنیل، برای طراحی 1 نمونه 50 هزار تومان دستمزد در نظر گرفتم و برای طراحی بقیه تامنیل ها که 14 تا بودند، 450 هزار تومان در نظر گرفتم. من بی احتیاطی کردم و بعد از اینکه نمونه کار اول رو به مشتری ارسال کردم باید ازش می خواستم که 50 هزار تومن اولیه رو پرداخت کنه. این یه نمونه از تقصیم کردن دستمزد بود. برای دفعه های بعد بیشتر از این تکنیک استفاده می کنم. 

## 6) این اتفاق رو فراموش کردم
درسته که از دست دادن پروژه وقتی که اون رو کامل کرده بودم اتفاق واقعا تلخی بود و میشه گفت زحماتم به هدر رفت، اما نمیخوام این اتفاق رو دوشم سنگینی کنه . فراموشش می کنم. در عوض درسی که از این اتفاق گرفتم خیلی برام ارزشمنده.


امیدوارم تویی که مثل من فریلنسر هستی از این اتفاقات برات پیش نیاد و موفق باشی. من تو سایت پونیشا یه حساب فریلنسری دارم و خوشحال می شم بتونیم با هم روی پروژه های خوب و جذاب کار کنیم. 

حساب پونیشای من: 
https://ponisha.ir/profile/zachshirow


---
پشت‌وند‌ها
- [[freelancing|فریلنسری]]

