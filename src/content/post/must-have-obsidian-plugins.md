---
draft: false
title: حیاتی ترین افزونه های ابسیدین
aliases:
  - حیاتی ترین افزونه های ابسیدین
  - must have obsidian plugins
description: "افزونه های مفید زیادی وجود داره که من توی مقاله زیر حیاتی ترین و اصلی ترین اونها رو برای شما معرفی کردم. "
publishDate: 2023-09-01
updatedDate: 2023-09-16
image: https://files.zachshirow.ir/Posts/must%20have%20obsidian%20plugins.jpg
tags:
  - بلاگ
  - obsidian
  - افزونه
---

## مقدمه 


یکی از ویژگی های خیلی خوب ابسیدین اینه که امکان نوشتن افزونه های شخص ثالث رو فراهم کرده. یعنی هر برنامه نویسی میتونه افزونه هایی برای توسعه کارایی های فعلی ابسیدین و معرفی کردن کارایی های بیشتر درست کنه. این ویژگی خیلی مفید هست و تا الان کلی افزونه توسط برنامه نویسان ماهر نوشته شده که ارزش استفاده از ابسیدین رو براتون چند برابر میکنند. 

من بیش از یک سال هست که دارم از ابسیدین برای یادداشت برداری و مدیریت کارهام استفاده میکنم. اوایل فقط از خود ابسیدین استفاده میکردم اما به مرور زمان دیدم که نیاز هایی دارم که توسط بعضی از این افزونه ها برطرف شدند. 

برای نصب کردن این افزونه ها میتونید وارد ابسیدین تون بشید و روی آیکون چرخ دنده تنظیمات پایین سمت چپ صفحه کلیک کنید. بعد برید توی قسمت community plugins و اونجا اسم این افزونه ها رو جستجو کنید تا براتون بیاره و نصب اش کنید. 

> برای آموزش قدم به قدم و با جزئیات تر نصب افزونه های شخص ثالث می تونید این مقاله رو بخونید: [[obsidian-plugins|افزونه های ابسیدین]]

اینجا میخوام بهتون لیستی از افزونه هایی که توی ابسیدین خودم نصب دارم و اینکه خیلی به کارتون میاد بهتون بدم پس با من همراه باشید. 

## حیاتی ترین افزونه های ابسیدین برای شروع کار

### RTL Support 

این افزونه قابلیت پشتیبانی از نوشتن متن راستچین مثل زبان فارسی و عربی رو بهتون میده. 

راستچین بودن یه متن یعنی اینکه نوشتن متن از سمت راست به چپ اتفاق میوفته. توی زبان انگلیسی این جهت از چپ به راست هستش و بهش میگن چپ چین. 

با استفاده از این افزونه میتونید تنظیمات جهت رو روی auto یعنی خودکار بگذارید. اینطوری متن های فارسی راستچین نوشته میشن و متن های انگلیسی چپ چین. 

### Dataview

با استفاده از افزونه dataview در ابسیدین تون میتونید این توانایی رو داشته باشید که اطلاعاتی رو از یادداشت هاتون استخراج کنید. 

مثلا فکر کنید یه سری یادداشت دارید که تگ dailynote رو دارند. با استفاده از این افزونه میتونید همه یادداشت هایی که این تگ رو دارند رو پیدا کنید و توی قالب یه لیست یا جدول نمایش بدید. 

برای استفاده از این افزونه باید طبق یه زبانی که شبیه به sql هست کامند بنویسید داخل یادداشت هاتون. 

برای مثال بالا میتونید بنویسید:

برای نمایش به صورت لیست

```
LIST from #dailynote
```

برای نمایش به صورت جدول

```
TABLE from #dailynote
```

ممکنه بخواید که یه سری فیلد که توی frontmatter یادداشت های daily notes هست رو توی جدول نمایش بدید. 

برای این کار میتونید این فیلد ها رو بعد از TABLE بنویسید. 

```
TABLE aliases, tags from #dailynote
```

برای اینکه بیشتر در مورد استفاده از این افزونه یاد بگیرید میتونید به پست زیر سر بزنید.

[[obsidian-dataview|معرفی افزونه dataview در ابسیدین و روش استفاده از اون]]

همینطور میتونید به مستندات این افزونه هم برید:

https://blacksmithgu.github.io/obsidian-dataview/

### Periodic notes

یکی از افزونه های اصلی ابسیدین daily notes هست که میتونید با استفاده از اون یادداشت های روزانه بنویسید. اما این افزونه Periodic Notes بهتون این امکان رو میده که یادداشت های هفتگی، ماهانه، و سالانه هم بنویسید. این افزونه خوب با افزونه تقویم یا calendar که پایین در مورد اون توضیح میدم کار میکنه. 

### Calendar

این افزونه بهتون یه رابط کاربری تقویم میده که اگه روی هر روز از اون تقویم کلیک کنید یادداشت اون روز باز میشه. البته این تقویم میلادی هست و باید یاد بگیرید که با این تقویم کار کنید. در سمت چپ تقویم هم یادداشت هفته رو میتونید ببینید. برای دیدن یادداشت ماهانه و سالانه میتونید کامند پالت رو با زدن `CTRL + P` باز کنید و تایپ کنید `Monthly` یا `Yearly`.

![must-have-obsidian-plugins-01.png](https://files.zachshirow.ir/Posts/must-have-obsidian-plugins-01.png)


### Natural language dates

این افزونه بهتون این امکان رو میده که مثلا با تایپ کردن یه @ و انتخاب یا تایپ گزینه هایی مثل yesterday, tomorrow, today, next monday و ... یادداشت این روز ها رو جای گذاری کنید. خیلی به کارتون میاد حتما این رو نصب داشته باشید. 

### Auto Note Mover

توی ابسیدین تون ممکنه که از پوشه های مختلفی برای گروه بندی یادداشت هاتون استفاده کنید. باید بعدتر هم حواستون باشه که هر وقت یه یادداشتی رو ایجاد کردید توی پوشه مناسب خودش قرار بدید. اما میشه با کمک این افزونه این انتقال یادداشت ها رو اتوماتیک انجام بدید. مثلا یه یادداشت با تگ project رو میتونید دستور بدید که توی پوشه projects ذخیره بشه. 

توی این مقاله در مورد اینکه چجوری از این افزونه استفاده کنید بیشتر توضیح دادم: 

[[obsidian-autonotemover|افزونه auto note mover در ابسیدین]]

### DB Folder

این افزونه بر پایه dataview ساخته شده و بهتون یه دیتابیس از یادداشت هاتون میده که شبیه دیتابیس های [[notion|نوشن]] هستش. اگه به دیتابیس ها علاقه دارین مطمئنا خیلی به کارتون میاد و میتونید یادداشت هاتون رو خیلی خوب مدیریت کنید. 

### Projects

افزونه projects هم یه طورایی شبیه db folder هستش با یه سری تفاوت ها. هر دوتاش رو نصب کنید و ببینید که کدوم براتون مناسب تر هست. خودم projects رو ترجیح میدم چون جمع و جور تر هست و میتونید نما های مختلفی رو بهش اضافه کنید. نما هایی مثل جدول، بورد، گالری و تقویم. 

### Tracker

افزونه tracker شبیه dataview هست با این تفاوت که این افزونه داده هاتون رو میگیره و بهتون یه جدول یا تقویم نمایش میده. مثلا بهتون میگه که در چه روز هایی فلان کار رو انجام دادید و در چه روز هایی انجام ندادید. 

توی این مقاله بیشتر در مورد استفاده از tracker میگم: 

[[obsidian-tracker|معرفی افزونه obsidian tracker]]

### Omni Search

این افزونه یه موتور جستجو برای ابسیدین شماست که خیلی خوب و سریع کار می کنه. توی ابسیدین میتونید به دو طریق یادداشت هاتون رو جستجو کنید. یکی که `ctrl + o` میزنید و اسم یادداشت رو تایپ میکنید و سریع براتون میاره. روش دوم هم اینه که به تب جستجو میرید یا `ctrl + shift + f` رو میزنید که متنی که میخواید رو در همه فایل هاتون جستجو میکنه. اما این دوم یکم کند هست. omni search این جستجو رو خیلی سریع تر انجام میده. این افزونه از کتابخانه MiniSearch برای جستجو استفاده می کنه و کاملا آفلاین هم هست. 

### Open Vault in VSCode

گاهی اوقات می خواید که یه ادیت هایی به یک فایل یا چند فایل بزنید که توی ابسیدین نمیتونید. یا اینکه می خواید استایل های ابسیدین رو تغییر بدید و...

اینجاست که می تونید از این افزونه استفاده کنید. vscode یه برنامه برای ویرایش همه فایل های متنی برنامه نویسی هست و خیلی قابلیت های تخصصی تری نسبت به ابسیدین داره. مثلا میتونید ازش برای جستجو و جایگزین کردن یه متن خاص در چندین فایل استفاده کنید. 

این افزونه باز کردن فایل فعال در vscode رو براتون آسون می کنه. 

### Obsidian git

گیت و گیتهاب یه نرم افزار برای کنترل ورژن و بکاپ گیری هستش. با افزونه obsidian git می تونید از یادداشت هاتون بکاپ بگیرید و هر وقت خواستید به نسخه های قبلی برگردید. 

اگه از git سر در نمیارید بهتره اول برید و کار کردن باهاش رو یاد بگیرید. یه دوره خیلی خوب توی سایت git.ir هست که دیدنش رو بهتون توصیه می کنم. 

https://git.ir/codewithmosh-the-ultimate-git-course/

### JSON/CSV Importer

اگه قبل از این از نرم افزار های دیگه ای برای مدیریت یادداشت ها و دانش تون استفاده می کردید این افزونه خیلی بهتون کمک می کنه. با استفاده از این افزونه می تونید داده های قبلی تون که به صوررت فایل CSV یا JSON هست رو وارد ابسیدین کنید. حتی میتونید یه قالب هایی رو توی ابسیدین درست کنید و بگید هر فیلد اطلاعاتی در کدام قسمت ازش قرار بگیره. یه استفاده خوبی که از این افزونه داشتم این بود که مثلا برای آماده کردن متن ایمیل برای چندین نفر استفاده اش کردم. یه فایل csv داشتم که اسامی و ایمیل اشخاصی که می خواستم بهشون ایمیل کنم در اون بود. با استفاده از اون به تعداد اسامی ایمیل شخصی درست کردم و آماده ارسال کردم.

### Excel to Markdown Table

گاهی اوقات می خواید که از داخل یه فایل اکسل یه جدولی رو کپی کنید و داخل ابسیدین تون در قالب مارکداون جایگذاریش کنید. این افزونه قابلیت این کار رو بهتون میده. 

### CSV Table

این افزونه میتونه کمکتون کنه که یه کدی بنویسید و سورس یه جدول رو یه فایل csv داخل پوشه تون قرار بدید. 

مثلا با نوشتن کد پایین: 



![must-have-obsidian-plugins-02.png](https://files.zachshirow.ir/Posts/must-have-obsidian-plugins-02.png)
یه جدول از داده های داخل فایل csv رو در قالب جدول نمایش میشه داد: 

![must-have-obsidian-plugins-03.png](https://files.zachshirow.ir/Posts/must-have-obsidian-plugins-03.png)




### Advanced Tables

نوشتن جدول های خوب توی ابسیدین شاید به نظر از انجام دادن این کار مثل نرم افزار word سخت تر بیاد. با استفاده از این افزونه میتونید تا حدود خیلی زیادی این روند رو آسون کنید. برای شروع کار با این افزونه می تونید اینطوری شروع به کار کنید: 

| ستون اول | ستون دوم | ستون سوم |

بعد که آخرین `|` رو تایپ کردید اینتر رو بزنید تا به این جدول برسید:

| ستون اول | ستون دوم | ستون سوم |
| -------- | -------- | -------- |
| .        | .        | .        |

برای حرکت بین ستون های مختلف روی `Tab` بزنید و برای حرکت در سطر های مختلف `Enter` رو بزنید.

## نکات پایانی و جمع بندی

خیلی ممنونم که تا اینجای کار مقاله رو خوندید. چند تا نکته میخواستم خدمتتون بگم: 

- گاهی اوقات افزونه هاتون رو با رفتن به تنظیمات و قسمت community plugins به روز رسانی کنید. ممکنه قابلیت های جدید اضافه شده باشه یا باگ هایی رفع شده باشه. 
- از یک نظر سعی کنید زیاد افزونه نصب نکنید و فقط اون هایی که واقعا به کارتون میاد و نمیتونید بدون اونها کار کنید رو داشته باشید. اینطوری همیشه ابسیدین تون سریع خواهد بود. 
- گاهی اوقات اگه به مشکلی بر خوردید و فکر میکردید که ممکنه یه افزونه ای برای این مشکلتون وجود داشته باشه برید و توی اینترنت جستجو کنید. به احتمال زیاد افراد دیگه ای هم به این نیاز شما رسیده اند و شاید افزونه ای وجود داشته باشه که کمکتون کنه. 
- برای اینکه از افزونه های جدید دیگه آگاه بشید و نحوه کار کردن با اونها رو یاد بگیرید می تونید پست های من رو در این وبسایت و شبکه های اجتماعیم دنبال کنید. 

متشکرم از شما و امیدوارم که این مطلب براتون مفید بوده باشه. 



---
## بک لینک ها
- [[obsidian-autonotemover|افزونه auto note mover در ابسیدین]]
- [[obsidian-dataview|معرفی افزونه dataview در ابسیدین و روش استفاده از اون]]
- [[obsidian-plugins|افزونه های ابسیدین]]
- [[obsidian]]