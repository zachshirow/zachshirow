---
draft: false
title: چرا تصمیم گرفتم سربازمعلم بشم
aliases:
  - چرا تصمیم گرفتم سربازمعلم بشم
description: "قبل از اینکه برای سربازمعلمی اقدام کنید باید نکات منفی و مثبت اون رو بدونید. این نکات رو در این مقاله بخونید. "
publishDate: 2023-08-02
updatedDate: 2023-08-02
image: http://files.zachshirow.ir/Posts/Why%20soldier%20teacher.jpg
tags:
  - بلاگ
---


اصولا قبل از اینکه تصمیم مهمی بگیرید باید نکات مثبت و منفی اون تصمیم رو بسنجید و بعد از اون تصمیم بگیرید. برای سربازمعلمی هم من از تیر سال 1401 که فارغ التحصیل شدم داشتم فکر میکردم که براش اقدام کنم یا نه. اگه میخواستم برای سربازمعلمی ثبت نام میکردم باید در بهار 1402 این کار رو میکردم. نکات مثبت و منفی سربازمعلمی رو پایین براتون میارم و بعدش بهتون میگم چرا تصمیم من برای گرفتن سربازمعلمی مثبت بود. 

## نکات مثبت سربازمعلمی
- نسبت به سربازی عادی خدمت راحت تری دارید. 
- روز های تعطیلات کار نمیکنید. 
- وقت خالی بیشتری نسبت به سربازی عادی دارید و میتوانید در کنار سربازمعلمی کار های دیگر هم کنید. 
- این حس را ندارید که دو سال از زندگی تان تلف می شود و می توانید به زندگی خود برسید. 
- از خانواده و دوستان جدا نیستید و احساس تنهایی نمیکنید. 
- تجربه تدریس کسب میکنید و شانس استخدام شما در آموزش پرورش بالا می رود (قطعی نیست و باید آزمون استخدامی بدهید اما امتیاز دارد.)
- با آدم های جدیدی در محیط مدرسه آشنا می شوید. 

## نکات منفی سربازمعلمی
- هزینه ایاب و ذهاب به مدرسه رو باید خودتون پرداخت کنید. 
- هزینه های زندگی مثل خوراک و اجاره خونه رو باید خودتون پرداخت کنید چون در پادگان نیستید. 
- ممکن هست اگه به تدریس علاقه نداشته باشید سربازمعلمی براتون سخت باشه. 
- اگه کسری دارید نمیتونید از اون استفاده کنید و باید دو سال کامل تدریس کنید. 
- برای اینکه بتونید سربازمعلمی بگیرید باید یک سال بعد از فارغ التحصیلی صبر کنید در حالی که اگه سربازی معمولی برید یا امریه دیگه ای بگیرید میتونید یک سال زودتر این دوره رو تموم کنید. 

## جمع بندی
این ها مواردی بود که به ذهنم رسید و مهم تر از نکات دیگه بودند. بعد از بررسی اونها تصمیم ام رو گرفتم که برای سربازمعلمی اقدام کنم. 

مهم ترین عامل تاثیر گذار در تصمیم من این بود که من زمان آزاد بیشتری در طرح سربازمعلمی نسبت به سربازی معمولی خواهم داشت. بنابراین میتونم در کنار خدمت ام کار کنم و این احساس رو ندارم که دو سال رو الکی هدر میدم. شاید شما دلایل دیگه ای برای سربازمعلم شدن داشته باشید. 

هر دلایلی که ممکن هست داشته باشید توصیه میکنم که حتما خودتون بشینید و در این مورد فکر کنید. بالاخره تصمیم مهمی هست و امیدوارم که نکاتی که براتون آوردم بهتون توی این تصمیم گیری کمک کنه.

توی این پست در مورد اینکه چطور میتونید سربازمعلمی قبول بشید بیشتر صحبت کردم. 

[[how-soldier-teacher|چجوری توی سال 1402 سربازمعلمی گرفتم]]

