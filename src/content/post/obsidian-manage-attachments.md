---
draft: false
title: بهترین راه برای مدیریت پیوست‌ها در ابسیدین
aliases:
  - بهترین راه برای مدیریت پیوست‌ها در ابسیدین
description: صرف نظر از اینکه دارید در مورد چه چیزی مینویسید، احتمالش زیاد هست که فایل هایی مرتبط با اون نوشته خواهید داشت. مدیریت درست این پیوست های مرتبط امری حیاتیست.
publishDate: 2023-10-11
updatedDate: 2023-10-11
image: https://files.zachshirow.ir/Posts/obsidian-manage-attachments.jpg
tags:
  - بلاگ
  - obsidian
---

از وقتی که من از پاییز 1401 [[notion-to-obsidian|شروع به یادداشت برداری و مدیریت کارهام با ابسیدین کردم]] متوجه شدم که یکی از نقاط قوت ابسیدین توی مدیریت فایل هاست. 

از اونجایی که یادداشت ها آفلاین هستند نیازی نیست منتظر بمونم که فایل های پیوست مرتبط به یادداشت هام آپلود بشن و بعد ازشون داخل یادداشت هام استفاده کنم. 

از همه نظر راضی بودم ولی البته یک سوال همیشه ذهن من رو به خودش مشغول میکرد. اینکه *«چطوری فایل های مرتبط به یک یادداشت رو توی یک پوشه ای داشته باشم که سریع بهش دسترسی پیدا کنم؟»* 

توی این مقاله جوابی که برای این سوال پیدا کردم رو براتون شرح میدم. 

## دو نوع فایل پیوست

برای شروع شاید جالب باشه که بدونید به نظرم دو نوع فایل پیوست داریم: 

1. نوع اول فایل های پیوست برامون مهم نیستند که در چه پوشه ای اونها رو قرار بدیم. اینها فقط عکس ها یا فایل هایی هستند که به غیر از اینکه داخل ابسیدین باهاشون کار کنیم دیگه باهاشون کار نداریم. مثال این گروه میتونه عکس هایی باشه که متعلق به یک مقاله هستند و در فایل پیوست میکنیم. 

2. نوع دوم فایل های پیوست که مرتبط با یادداشت هامون هستند البته فرق دارند. اهمیت این فایل ها اینجاست که به گروهی از اونها باید در یک پوشه مجزا دسترسی داشته باشیم تا روی اونها کار کنیم. مثال این نوع فایل ها ممکنه فایل های مربوط به یک پروژه طراحی گرافیک باشه که باید به همه فایل ها در یک پوشه دسترسی داشته باشیم تا بتونیم کارمون رو انجام بدیم. 

اضافه کردن پیوست به یادداشت رو به دو صورت کلی در ابسیدین میتونید انجام بدید. یا عکس یا فایلی رو میتونید درگ و دراپ کنید داخل یادداشت تون. یا اینکه با زدن کلید `[[` و تایپ کردن نام فایل و انتخابش از لیست اون رو به یادداشت تون لینک کنید. برای ایمبد کردنش هم باید بنویسید `![[` و نام فایل رو تایپ کنید و اینتر بزنید.

حالا میخوایم ببینیم که ابسیدین چه روش ها و مکان هایی رو برای ذخیره فایل ها بهمون ارائه داده.

## مکان های مختلف برای ذخیره پیوست‌ها

برای اینکه مشخص کنید فایل های پیوست در کجا ذخیره میشوند باید به تنظیمات برنامه برید. در گزینه Files & Links قسمت Default Location for new Attachments رو میتونید نگاهی بندازید. در این قسمت این گزینه ها رو برای پیوست های جدیدی که به یادداشت هامون اضافه میکنیم داریم: 

| گزینه                           | توضیحات |
| ------------------------------- | ------- |
| Vault folder                    | پوشه خزانه        |
| In the folder specified below   | در پوشه ای که در فیلد زیر تعیین می شود        |
| same folder as current file     | همان پوشه ای که یادداشت فعال در آن قرار دارد        |
| In subfolder under current file | در یک پوشه داخلی با همان نام یادداشت فعال        |

در ادامه میخوایم هر کدوم از این گزینه ها رو بررسی کنیم و ببینیم کدوم بهتره. 
### پوشه اصلی خزانه

اصولا بهتره که این گزینه رو انتخاب نکنید. چون اینطوری فایل های پیوست با فایل های یادداشت هاتون که در پوشه اصلی خزانه ایجاد میکنید قاطی میشن و مرتب کردنشون سخت میشه. توصیه من این هست که اصلا این گزینه رو انتخاب نکنید. 
### پوشه مخصوص پیوست ها

این گزینه به نظرم بهترین گزینه هستش. یک پوشه ای رو ایجاد میکنید و اسمش رو هر چیزی خواستید میتونید بذارید. چند تا پیشنهاد اسم برای این پوشه از این قرار هست: 

- attachments
- files
- media
- فایلها
- پیوستها

خودم برای پوشه پیوست ها اسم media رو انتخاب کرده ام. 

پس از ایجاد این پوشه میتونید این گزینه رو انتخاب کنید و نام پوشه رو در فیلد attachment folder path در تنظیمات وارد کنید. 

### پوشه یادداشت فعال

با انتخاب این گزینه هر وقت که فایلی رو به یادداشت تون درگ و دراپ میکنید این فایل در پوشه یادداشت فعال ذخیره میشه. مثلا یادداشتی رو در پوشه Daily Journal دارید ویرایش میکنید و یه عکس رو به یادداشت تون اضافه میکنید. اون عکس در پوشه Daily Journal ذخیره میشه. به همون دلیلی که برای گزینه اول گفتم که مربوط به قاطی شدن یادداشت ها و فایل هاتون میشد این گزینه رو توصیه میکنم استفاده نکنید. 

### پوشه زیرین با نام یادداشت فعال

با انتخاب این گزینه هر وقت فایلی رو به یادداشت تون اضافه میکنید اون فایل داخل یک پوشه جدید زیرین با نام یادداشت تون ذخیره میشه. 

اگه یادداشتی با عنوان `How i learned English` رو دارید ویرایش میکنید و عکسی به اون درگ دراپ کنید، این عکس در پوشه زیرین با عنوان `How i learned English` ذخیره میشه. 

نکته منفی ای که این گزینه داره اینه که باز هم فایل ها و یادداشت هاتون قاطی میشن. تازه اگه یه وقتی خواستید اسم یادداشت تون رو عوض کنید باید برید و اسم پوشه ای که فایل ها داخلش هست رو هم عوض کنید که این ایده آل نیست. 

حالا میخوام که روشی که من باهاش فایل هام رو داخل ابسیدین مدیریت میکنم بهتون توضیح بدم. 

## روش من برای ذخیره پیوست های مرتبط

من از روش پوشه مخصوص پیوست ها استفاده میکنم. با این روش فایل ها و یادداشت هام همیشه جدا از همدیگه هستند. 

گفتیم که دو نوع پیوست داریم. یک گروه مهم نیست که کجا قرار میگیره و گروه دوم برام مهمه که فایل های مرتبط با هم داخل یک پوشه باشند. 

انتخاب یک پوشه خاص مثل Media مشکل گروه اول فایل های پیوست رو حل میکنه. در این خصوص دیگه هر وقت فایلی رو به یادداشتم اضافه میکنم نیازی نیست که نگران باشم فایل کجا ذخیره میشه. چون که میدونم اول و آخر سر از پوشه Media در میاره. 

اما برای نوع دوم پیوست ها که نیاز دارم به همه فایل ها همزمان دسترسی داشته باشم چیکار میکنم؟ 

برای این کار از کمک [[obsidian-templates|افزونه الگوها یا templates]] استفاده میکنم. 

یک فایل الگو با محتوای زیر درست میکنم و اسمش رو میگذارم folder:

> file:D:\zachshirow\Media\{{time}}

سپس توی تنظیمات افزونه templates برای فرمت {{time}} مقدار زیر رو وارد میکنم: 

`YYYYMMDDHHmm`

حالا هر وقت که الگوی folder رو توی یک یادداشت اجرا کنم یک همچین مقداری داخل یادداشت جای گذاری میشه: 

> file:D:\zachshirow\Media\2310112239

> نام این پوشه جدید در واقع بر اساس زمان جای گذاری الگو هست و در همه حال یکتا خواهد بود. برای همین نیازی نیست که نگران این باشم که پوشه هایی با نام یکسان بسازم. همینطور پوشه هایی که میسازم از قدیم به جدید به صورت اتوماتیک مرتب می شوند. 

بعد از این، نام پوشه یکتا که در اینجا `2310112239` هست رو کپی میکنم و یه پوشه با همین نام داخل پوشه `Media` ایجاد میکنم. 

حالا دیگه کار تمومه و پوشه ایجاد شده. پس میتونم با کلیک روی این لینک به پوشه جدید وارد بشم و فایل های مرتبط رو به اینجا انتقال بدم یا ایجاد کنم. 

فرمت این لینک در واقع فرمت میانبر های داخل خود ویندوز هستش و از اونجا برای این ایده گرفتم. 

خوبی استفاده از این روش این هست که بعد از ایجاد این پوشه، لینک اش رو داخل این یادداشت مرتبط دارم. هر وقت نیاز داشته باشم یه کلیک روی این لینک میکنم و به فایل های مرتبط در یک پوشه دسترسی خواهم داشت. 

ویدیوی پروسه ایجاد پوشه یکتا برای پیوست های یادداشت هام: 

<video controls>
<source src="https://zachshirow.storage.iran.liara.space/videos/obsidian-attachments.mp4" type="video/mp4" >
Your browser does not support video tag.
</video>



---
پشت‌وند‌ها
- [[my-obsidian-folderstructure|ساختار پوشه های من در نرم افزار ابسیدین]]
- [[obsidian]]